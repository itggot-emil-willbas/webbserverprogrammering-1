= ER-diagram

För att snabbare kunna modellera databaser finns Entity Relationship Diagrams (ER-diagram).

ER-diagram illustrerar en databas logiska uppbyggnad, det vill säga vilka tabeller, attribut och relationer som finns.

== Entitet

Entiteter representerar tabeller i databasen. Entiteter ritas som rektanglar, med namnet (i singular) i mitten.

.Två entiteter
image::./img/entities.png[]

== Attribut

Attribut representerar ett attribut på en tabell. Attribut ritas som en ovalel, med namnet i mitten. Alla attribut tillhör någon entitet,
och man drar ett streck mellan entiteten och attributet för att visa vilken entitet ett attribut tillhör.

.Två entiteter med attribut
image::images/03/entities_with_attributes.png[]

`Primärnycklarna` är alltid understrukna.


[WARNING]
==== 
*Främmande nycklar*

Främmande nycklar ska aldrig ritas ut i ER-diagrammet, deras placering framgår av relationerna (se nästa rubrik)
====


== Relation

Relationer visar på kopplingar mellan två entiteter. Relationer ritas som romber. I mitten av romben står ett ett eller flera ord som beskriver relationen (oftast från ena entitetens perspektiv). 
Varje relation är kopplad med streck till de ingående entiteterna.
I varje ände av strecket framgår relationens `kardinalitet`, som låter oss förstå om det t.ex. är en en-till-många-relation.

.Två entiteter med attribut och relation
image::images/03/entities_with_attributes_and_relations.png[]

I exemplet ovan kan man utläsa att *en* författare kan skriva *många* (men minst 1) böcker,
men en bok kan bara ha en författare. Det är med andra ord en en-till-många-relation.

Relationen är i exemplet ovan skrivet från författarens perspektiv ("wrote"), men skulle lika gärna kunna vara skriven från en boks perspektiv (t.ex "written by" eller "belongs to").

Från relationens kardinalitet kan vi utläsa att det i databasens books-tabell ska skapas en främmande nyckel med namnet "author_id" 